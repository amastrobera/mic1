Si consideri l'architettura MIC-1. Si microprogammi l'istruzione SUMDIF (indirizzo 0x01) che sommi i tre valori in cima allo stack, considerando però una sola volta quelli eventualmente ripetuti.

Esempi:

A) (1,1,1) -> (1)
B) (1,2,3) -> (6)
C) (78,2,2) -> (80)
D) (…, 78,2,78) -> (…, 80)
E) (31,31,14) -> (45)
F) (64,83,17) -> (160)
G) (…, 64,1,17) -> (…, 82)
H) (17,64,1) -> (82)

Alcuni casi di studio considerano la pila contenente solo i 3 valori da utilizzare (A, B, C, E, F e H), mentre altri (D e G) considerano una pila contenente diversi valori, tutti sconosciuti all’infuori dei 3 in cima alla pila, che rappresentano i 3 su cui la microistruzione SUMDIF deve operare.

Legenda:

(fondo della pila, valori …, cima della pila)
(prima dell’esecuzione di SUMDIF) -> (dopo l’esecuzione di SUMDIF)

N.B. consegnare il file contenente tutte le istruzioni di default (contenute nel file mic1ijvm.mal) più quella da voi sviluppata. Il file deve essere nominato nel seguente modo (chi ha più nomi/cognomi deve usare solo il primo): "cognome_nome_matricola.mal".

[OPZIONALE] Se qualcuno vuole provare a cimentarsi nello sviluppo di un programma IJVM in grado di testare l’istruzione SUMDIF (ad esempio con gli esempi riportati sopra più altri nuovi casi di studio), può consegnare il file con la seguente convenzione: "TEST_cognome_nome_matricola.jas".